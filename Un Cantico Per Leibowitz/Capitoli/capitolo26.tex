	\chapter{\phantom{text}}

\lettrine{Q}{ui} è la Rete di Emergenza stava dicendo
l\textquotesingle annunciatore quando Joshua entrò nello studio
dell\textquotesingle abate dopo il Mattutino del giorno seguente. ``Vi
diamo l\textquotesingle ultimo bollettino sul fallout, in conseguenza
dell\textquotesingle attacco missilistico nemico su Texarkana\ldots''

--- Mi avete mandato a chiamare, Domne?

Zerchi gli fece cenno di tacere e di sedersi. Il viso del prete era
tirato ed esangue, una maschera grigio-acciaio di autocontrollo. A frate
Joshua sembrò contratto, invecchiato, dopo la notte precedente.
Ascoltarono, in un cupo silenzio, la voce che si alzava e si abbassava a
intervalli di quattro secondi, mentre le stazioni trasmittenti venivano
accese e spente per arrivare a ostacolare gli strumenti di ricerca
direzionale di cui disponeva il nemico.

"\ldots{} ma prima, ecco un annuncio rilasciato dal Comando Supremo. La
famiglia reale è salva. Ripeto: la famiglia reale è salva. Il Consiglio
di Reggenza era assente dalla città quando il nemico ha colpito. Al di
fuori dell\textquotesingle area del disastro, non si ha notizia di
disordini civili, e non c\textquotesingle è ragione per prevederne
alcuno.

"Un ordine di cessate il fuoco è stato emesso dalla Corte Mondiale delle
Nazioni, con una proscrizione sospesa comportante la pena di morte per i
capi responsabili dei governi di entrambe le nazioni. Essendo sospesa,
la sentenza diventerà applicabile soltanto se si disubbidirà al decreto.
Entrambi i governi hanno immediatamente trasmesso alla Corte di aver
ricevuto l\textquotesingle ordine e c\textquotesingle è, pertanto, una
forte probabilità che l\textquotesingle incidente stia per concludersi,
poche ore dopo avere avuto inizio come attacco preventivo contro certe
installazioni spaziali illegali. In un attacco di sorpresa, le forze
spaziali della Confederazione Atlantica hanno colpito, la notte scorsa,
tre postazioni missilistiche asiatiche segrete, poste
sull\textquotesingle altra faccia della Luna, e hanno completamente
distrutto una stazione spaziale nota come sistema di guida per missili
spazio-terra. Era previsto che il nemico compisse una rappresaglia
contro le nostre forze nello spazio, ma la barbara aggressione alla
nostra capitale è stata un atto di disperazione che nessuno prevedeva.

``Bollettino speciale: Il nostro governo ha appena annunciato la sua
intenzione di onorare il cessate il fuoco per dieci giorni, se il nemico
accetta una immediata conferenza dei ministri degli Esteri e dei
comandanti militari a Guam. Si prevede che il nemico accetterà.''

--- Dieci giorni --- brontolò l\textquotesingle abate. --- Non ci dà il
tempo sufficiente.

``La radio asiatica, tuttavia, continua a insistere che il recente
disastro termonucleare di Itu Wan, che ha causato ottantamila morti, è
stato opera di un missile atlantico mal funzionante, e che la
distruzione della città di Texarkana è di conseguenza una
rappresaglia\ldots''

L\textquotesingle abate spense l\textquotesingle apparecchio. ---
Dov\textquotesingle è la verità? --- chiese, quietamente. --- A chi si
deve credere? E ha importanza? Quando si risponde al genocidio con il
genocidio, alla violenza con la violenza, all\textquotesingle odio con
l\textquotesingle odio, non serve più chiedere quale ascia sia la più
insanguinata. Il male sul male, ammucchiato sul male.
C\textquotesingle era una giustificazione alla nostra ``azione di
polizia'' nello spazio? Come possiamo saperlo? Certamente non
c\textquotesingle era una giustificazione per ciò che loro hanno
fatto\ldots{} oppure c\textquotesingle era? Noi sappiamo soltanto ciò
che dice quella cosa, e quella cosa è una specie di prigioniera. La
radio asiatica deve dire ciò che meno dispiace al suo governo; la nostra
deve dire ciò che meno dispiace alla nostra splendida plebe patriottica,
il che, per coincidenza, è ciò che vuole comunque dire il
governo\ldots{} quindi, dov\textquotesingle è la differenza? Buon Dio,
devono esservi almeno mezzo milione di morti, se hanno colpito Texarkana
con una vera bomba. Ho voglia di dire parole che non ho mai neppure
udito. Sterco di rospi. Pus di scrofa. Cancrena
dell\textquotesingle anima. Putrefazione del cervello immortale. Mi
capite, fratello? E Cristo respirò con noi la stessa aria ammorbata
dalle carogne; come fu mite la Maestà del nostro Dio Onnipotente! Che
infinito senso dell\textquotesingle umorismo\ldots{} diventare uno di
noi\ldots{} Il Re dell\textquotesingle Universo, inchiodato a una croce
come uno Yddish Schlemiel, dai nostri simili! Dicono che Lucifero fu
scacciato per aver rifiutato di adorare il Verbo Incarnato: il Maligno
doveva mancare completamente di senso dell\textquotesingle umorismo! O
tu che sei il Dio di Giacobbe, che sei persino il Dio di Caino\ldots{}
perché lo fanno di nuovo?

``Perdono, sto delirando'' aggiunse, non tanto rivolto a Joshua quanto
alla vecchia scultura in legno di san Leibowitz che stava in un angolo
dello studio. Si era fermato per guardare il volto
dell\textquotesingle immagine. La statua era vecchia, molto vecchia.
Qualche suo predecessore l\textquotesingle aveva mandata in un magazzino
sotterraneo, per restarvi nella polvere e nella penombra, fino a che il
polipo aveva logorato il legno, divorando la grana primaverile e
lasciando la grana estiva, in modo che il viso sembrava profondamente
rugoso. Il santo aveva un sorriso lievemente satirico. Zerchi aveva
tolto la statua dall\textquotesingle oblio a causa di quel sorriso.

--- Avete visto quel vecchio mendicante nel refettorio, ieri sera? ---
chiese con leggerezza, continuando a osservare curiosamente il sorriso
della statua.

--- Non l\textquotesingle ho notato, Domne. Perché?

--- Non importa. Credo di essermelo immaginato. --- Toccò con un dito il
mucchio di fascine su cui stava ritto l\textquotesingle antico martire.
\emph{Ecco su che cosa stiamo noi, ora}, pensò. Sulle grosse fascine dei
peccati del passato. E qualcuno di quei peccati è mio. Mio, di Adamo, di
Erode, di Giuda, di Hannegan, mio. Di tutti. Culminano sempre nel
colosso dello Stato, in un modo o nell\textquotesingle altro, e si
avvolgono nel manto del bene, e vengono abbattuti
dall\textquotesingle ira del Cielo. Perché? Lo gridiamo abbastanza
forte\ldots{} Dio deve essere obbedito dalle nazioni come dagli uomini.
Cesare deve essere il poliziotto di Dio, non il Suo successore
plenipotenziario, non il Suo erede.. A tutte le età, a tutti i
popoli\ldots{} ``Chiunque esalti una razza o uno Stato o una particolare
forma di Stato o i depositari del potere\ldots{} chiunque innalzi queste
nozioni al di sopra del loro valore e le divinizzi a un livello di
idolatria, distorce e perverte un ordine del mondo disposto e creato da
Dio\ldots'' Da dove venivano quelle parole? Pio Undicesimo, pensò, senza
esserne certo\ldots{} diciotto secoli or sono. Ma quando Cesare ha i
mezzi per distruggere il mondo, non è già divinizzato? Soltanto per il
consenso del popolo\ldots{} la stessa canaglia che gridava \emph{``Non
	habemus regem nisi caesarem''} quando fu posta di fronte a Lui\ldots{}
al Dio Incarnato, irriso e sputacchiato. La stessa canaglia che
martirizzò san Leibowitz\ldots{}

--- La divinità di Cesare si è mostrata di nuovo.

--- Domne?

--- Lasciate perdere. I fratelli sono nel cortile?

--- Ce n\textquotesingle era già una buona metà quando sono passato.
Devo andare a vedere?

--- Andate. Poi tornate qui. Ho qualcosa da dirvi, prima che li
raggiungiamo.

--- Prima che Joshua ritornasse, l\textquotesingle abate aveva tolto i
documenti del \emph{Quo peregrinatur} dalla cassaforte a muro.

--- Leggete attentamente le istruzioni --- disse al monaco. --- Guardate
la tabella dell\textquotesingle organizzazione, leggete tutti i dati
procedurali. Dovremo studiare il resto nei particolari, non adesso, ma
più tardi.

Il comunicatore ronzò forte, mentre Joshua stava leggendo le istruzioni.

--- Il Reverendo Padre Jethrah Zerchi, Abbas, prego --- cantilenò la
voce di un centralinista automatico.

--- Sono io.

--- Telegramma urgente del signor cardinale Eric Hoffstraff, Nuova Roma.
Non c\textquotesingle è servizio di corriere, a
quest\textquotesingle ora. Devo leggere?

--- Sì, leggete il testo. Manderò qualcuno più tardi a prenderne una
copia.

--- Il testo è il seguente: \emph{Grex peregrinatur erit. Quam primum
	est factum suscipiendum vobis, jussu} \emph{Sanctae Sedis. Suscipite
	ergo operis partem ordini vostro propriam\ldots{}}

--- Potete rileggerlo nella traduzione in sudoccidentale? --- chiese
l\textquotesingle abate.

Il centralinista obbedì; ma neppure nella traduzione il messaggio
sembrava contenere qualcosa di inaspettato. Era una conferma del piano e
una richiesta di accelerarlo.

--- Accuso ricevuta --- disse alla fine.

--- C\textquotesingle è risposta?

Rispondete come segue: \emph{Eminentissimo Domino Eric Cardinali
	Hoffstraff obsequitur Jethrah Zerchius, AOL, Abbas. Ad has res
	disputandas iam coegi discessuros fratres ut hodie parati dimitti Romam
	prima aerisnave possint.} Fine del testo.

--- Rileggo: Eminentissimo\ldots{}

--- Bene. É tutto. Chiudo.

Joshua aveva finito di leggere le istruzioni. Chiuse il portacarte e
alzò lentamente lo sguardo.

--- Siete pronto a farvi inguaiare? --- chiese Zerchi.

--- Non sono\ldots{} non sono sicuro di comprendere. --- Il volto del
monaco era pallido.

--- Ieri vi ho rivolto tre domande. E adesso ho bisogno delle risposte.

--- Sono disposto ad andare.

--- Rimangono due domande che aspettano risposta.

--- Non sono sicuro per quanto riguarda il sacerdozio, Domne.

--- Bene, dovete decidervi. Avete meno esperienza degli altri, in fatto
di astronavi. Nessuno degli altri è stato ordinato. Qualcuno deve essere
sollevato in parte dai compiti tecnici per svolgere compiti pastorali e
amministrativi. Vi avevo detto che questo non significherà abbandonare
l\textquotesingle Ordine. Ma il vostro gruppo diventerà una casa-figlia
indipendente dell\textquotesingle Ordine, con una regola modificata. Il
Superiore verrà eletto per ballottaggio segreto dai professi,
naturalmente\ldots{} voi siete il candidato più probabile, se avete
vocazione per il sacerdozio. L\textquotesingle avete o non
l\textquotesingle avete? Spetta a voi deciderlo, ed è ormai il momento.

--- Ma, Reverendo Padre, io non ho finito di studiare\ldots{}

--- Non importa. Oltre l\textquotesingle equipaggio di ventisette
uomini, tutti i nostri, partiranno altri: sei sorelle e venti bambini
della scuola di Saint Joseph, un paio di scienziati, e tre vescovi, due
dei quali appena consacrati. Possono ordinare, e poiché uno di loro è
delegato del Santo Padre, avranno anche l\textquotesingle autorità di
consacrare vescovi. Potranno ordinare voi, quando sentirete di essere
pronto. Rimanete nello spazio per anni, lo sapete. Ma vogliamo sapere se
avete una vocazione, e vogliamo saperlo subito.

Frate Joshua balbettò per un momento, poi scosse il capo. --- Non lo so.

--- Volete mezz\textquotesingle ora di tempo? Volete un bicchier
d\textquotesingle acqua? Siete diventato grigio. Devo dirvi, figliolo,
che se dovrete guidare il gregge, dovrete essere in grado di prendere
decisioni immediate? Sarà necessario. Ebbene, riuscite a parlare?

--- Domne, non sono\ldots{} sicuro\ldots{}

--- Riuscite a gracchiare, però, eh? Vi sottometterete al giogo,
figliolo? O non siete ancora pronto? Vi verrà chiesto di essere
l\textquotesingle asino che Egli cavalca per entrare in Gerusalemme, ma
è un carico pesante, e vi spezzerà la schiena, perché Egli porta tutti i
peccati del mondo.

--- Non credo che ne sarò capace.

--- Gracchiate e gemete. Ma sapete anche ringhiare, e questo va bene,
per il capo del gregge. Ascoltate, nessuno di noi è veramente capace. Ma
abbiamo provato, e siamo stati provati. Si prova fino alla distruzione,
ma siamo qui per questo. Questo Ordine ha avuto abati
d\textquotesingle oro, abati di freddo, duro acciaio, abati di piombo
corroso, e nessuno di loro era veramente capace, qualcuno era più capace
degli altri, e c\textquotesingle è stato anche qualche santo.
L\textquotesingle oro si è ammaccato, l\textquotesingle acciaio è
divenuto fragile e si è spezzato, e il piombo corroso è stato ridotto in
cenere dal Cielo. Io, ho avuto la fortuna di essere di mercurio; mi
spezzo, ma in qualche modo riesco sempre a rimettermi insieme. Sento
arrivare un\textquotesingle altra scissione, però, fratello, e credo che
durerà per sempre, questa volta. Voi di che cosa siete fatto, figliolo?
Che cosa sarà messo alla prova?

--- Sono fatto di code di cane. Sono di carne, e ho paura, Reverendo
Padre.

--- L\textquotesingle acciaio grida quando è forgiato, ansima quando lo
si piega. Scricchiola quando è sottoposto a un carico. Io credo che
persino l\textquotesingle acciaio abbia paura, figliolo. Volete
mezz\textquotesingle ora per pensare? Un bicchier
d\textquotesingle acqua? Una boccata d\textquotesingle aria? Uscite per
un po\textquotesingle. Se vi viene il mal di mare, vomitate
prudentemente. Se vi spaventate, gridate. Se accade qualcosa, pregate.
Ma venite in chiesa prima della messa, e diteci di cosa è fatto un
monaco. L\textquotesingle Ordine si scinde, e la parte di noi che va
nello spazio, se ne va per sempre. Voi siete chiamato a esserne il
pastore, o no? Andate e decidete.

--- Penso che non vi sia via d\textquotesingle uscita.

--- C\textquotesingle è, naturalmente. Dovete dire soltanto ``Non sono
chiamato a questo''. E allora sarà eletto qualcun altro, ecco tutto.
Andate, calmatevi, e poi venite da noi in chiesa con un si o un no.
Adesso andrò là. --- L\textquotesingle abate si alzò e fece un cenno di
commiato.

Nel cortile, l\textquotesingle oscurità era quasi totale. Solo un lieve
filo di luce filtrava sotto le porte della chiesa. La debole luminosità
delle stelle era smorzata da una nebbia polverosa. A oriente non era
ancora apparso alcun segno dell\textquotesingle alba. Frate Joshua
vagabondò, in silenzio. Finalmente sedette su un muretto che cingeva
un\textquotesingle aiuola di rosai. Appoggiò il mento sulle mani e fece
rotolare un sasso qua e là, con il piede. Gli edifici
dell\textquotesingle abbazia erano ombre buie e addormentate. Una luna
fioca, che sembrava una fetta di melone, pendeva bassa, a sud.

Dalla chiesa veniva il mormorio di un canto: \emph{Excita, Domine,
	potentiam tuam, et veni, ut salvos\ldots{}} Mostra la tua potenza, o
Signore, e vieni a salvarci. Quell\textquotesingle alito di preghiera
sarebbe continuato, finché c\textquotesingle era respiro per alitarla.
Anche se i fratelli la giudicavano inutile\ldots{}

Ma non potevano giudicarla inutile. O potevano? Se Roma aveva qualche
speranza, perché fare partire l\textquotesingle astronave? Perché, se
credevano che le preghiere per la pace sulla Terra sarebbero state
esaudite? L\textquotesingle astronave non era un atto di
disperazione\ldots? \emph{``Retrahe a me, Satanas, et discede!''} pensò.
L\textquotesingle astronave era un atto di speranza. La speranza per
l\textquotesingle Uomo, altrove, perla pace, altrove, se non qui e
subito, almeno in qualche altro luogo: forse il pianeta di Alfa
Centauri, Beta Hydriae, o una delle colonie che si dibattevano
faticosamente su quel pianeta della stella Come-si-Chiama dello
Scorpione. Mandare quella nave è speranza, non inutilità, maligno
Seduttore. È una speranza debole e stanchissima, forse, una speranza che
dice: ``Togliti la polvere dai calzari e vai a predicare a Sodoma e a
Gomorra''. Ma è speranza, altrimenti l\textquotesingle astronave non
partirebbe. Non è speranza per la Terra, ma speranza per
l\textquotesingle anima e la sostanza dell\textquotesingle Uomo, in
qualche altro luogo. Con Lucifero che incombe, non mandare
l\textquotesingle astronave sarebbe un atto di presunzione; come tu, o
immondo, tentasti Nostro Signore: ``Se tu sei il Figlio di Dio, gettati
dalla guglia del tempio, perché gli angeli ti sorreggeranno''.

La troppa speranza per la Terra aveva guidato gli uomini a farne un
Eden, e di questo potevano disperare fino al tempo della consunzione del
mondo\ldots{}

Qualcuno aveva aperto le porte dell\textquotesingle abbazia. I monaci si
dirigevano quietamente verso le loro celle. Solo un lieve chiarore
filtrava dalla porta nel cortile. La luce era fioca, in chiesa. Joshua
poteva vedere soltanto poche candele e il fioco occhio rosso della
lampada del santuario. Gli altri ventisei confratelli erano appena
visibili, mentre si inginocchiavano, in attesa. Qualcuno chiuse di nuovo
le porte, ma non completamente, così che da una fessura Joshua poté
vedere ancora il punto rosso della lampada. Un fuoco attizzato per
venerazione, ardente nella lode, ardente con dolcezza, là, nel suo
ricettacolo rosso. Il fuoco, il più amabile dei quattro elementi del
mondo, eppure un elemento dell\textquotesingle Inferno. Mentre bruciava
in adorazione nel cuore del Tempio, aveva anche arso la vita di una
città, quella notte, e aveva riversato il suo veleno sulla terra.
Com\textquotesingle è strano che Dio abbia parlato da un roveto ardente,
e che l\textquotesingle Uomo abbia fatto del simbolo del Cielo un
simbolo dell\textquotesingle Inferno.

Levò di nuovo lo sguardo verso le stelle polverose del mattino. Ebbene,
non vi si sarebbe trovato l\textquotesingle Eden, dicevano. Eppure
c\textquotesingle erano uomini, là, adesso, uomini che guardavano i soli
stranieri in cieli stranieri, respiravano aria straniera, aravano terra
straniera. Su mondi di tundra equatoriale congelata, mondi di fumante
giungla artica, un po\textquotesingle{} simili alla Terra, forse,
abbastanza simili alla Terra perché l\textquotesingle Uomo potesse
vivervi, dello stesso sudore della propria fronte. Erano soltanto un
pugno, quei celesti coloni dell\textquotesingle{}\emph{Homo loquax
	nonnumquam sapiens}, poche colonie di umanità che avevano avuto ben poco
aiuto dalla Terra, fino a quel momento; e adesso non potevano aspettarsi
aiuto alcuno, là, nei loro nuovi non-Eden, ancora meno simili al
Paradiso di quanto fosse mai stata la Terra. Fortunatamente per loro,
forse. Più gli uomini si avvicinavano al perfezionamento di un loro
paradiso, più sembravano impazienti verso quel paradiso e verso se
stessi. Facevano un giardino di delizie, e divenivano progressivamente
più miserabili verso di esso, via via che esso cresceva in ricchezza e
in potenza e in bellezza: perché allora, forse, era più facile per loro
vedere che in quel giardino mancava qualcosa, qualche albero o cespuglio
che non sarebbe cresciuto. Quando il mondo era
nell\textquotesingle oscurità e nella infelicità, poteva credere nella
perfezione e la desiderava ardentemente. Ma quando il mondo si ammantava
di ragione e di ricchezze, cominciava a sentire la strettezza della
cruna dell\textquotesingle ago, e questo era terribile per un mondo che
non voleva più credere e desiderare. Bene, stavano per distruggerlo
ancora, non era così?\ldots{} questo giardino Terra, civile e sapiente,
doveva essere di nuovo fatto a pezzi perché l\textquotesingle Uomo
potesse sperare ancora, nell\textquotesingle infelicità e
nell\textquotesingle oscurità.

Eppure i Memorabilia sarebbero partiti con la nave! Era una
maledizione?\ldots{} \emph{Discede, Seductor informis!} Non era una
maledizione, quella conoscenza, a meno che non fosse pervertita
dall\textquotesingle Uomo, così come lo era stato il fuoco, quella
notte\ldots{}

``Perché debbo andarmene, signore?'' si chiese. "Devo andare? E cosa sto
cercando di decidere: andare, o rifiutare di andare? Ma questo era già
deciso: c\textquotesingle era stata una chiamata a questo\ldots{} tanto
tempo fa. \emph{Egrediamur tellure}, allora, perché questo è stato
comandato da un voto che io ho pronunciato. Dunque vado. Ma stendere le
mani su di me e chiamarmi. sacerdote, chiamarmi persino \emph{abbas},
pormi a vegliare sulle anime dei miei fratelli? Il Reverendo Padre deve
insistere su questo? Ma non insiste su questo: insiste solo per sapere
se è Dio a insistere. Ma ha tanta fretta. È veramente così sicuro di me?
Per fare cadere la scelta su di me in questo modo, deve essere più
sicuro di me di quanto non lo sia io stesso.

"Parla, destino, parla! Il destino sembra sempre lontano decenni interi,
ma all\textquotesingle improvviso non è più così lontano; è
\emph{subito}. Ma forse il destino è già qui, proprio qui, in questo
preciso istante, forse.

``Non è sufficiente che lui sia sicuro di me? Ma no, questo non è
affatto sufficiente. Devo essere sicuro io stesso, in un modo o in un
altro. In mezz\textquotesingle ora. Meno di mezz\textquotesingle ora,
ormai. Audi me, Domine\ldots{} Ti prego, Signore. Sono soltanto una
delle tue vipere di questa generazione, che implora qualcosa, implora di
sapere, implora un segno, un segno, un portento, un augurio. Non ho
abbastanza tempo per decidere.''

Trasalì, innervosito. Qualcosa\ldots{} che strisciava\ldots?

Udì un lieve fruscio tra le foglie secche, sotto i roseti dietro di lui.
Si fermò, frusciò, strisciò di nuovo. Un segno del Cielo avrebbe
strisciato? Un augurio o un portento potevano farlo. Il \emph{negotium
	perambulans in tenebris} del Salmista lo poteva. Un serpente a sonagli
lo poteva.

Un grillo, forse. Era solo un fruscio. Frate Hegan aveva ucciso un
piccolo serpente a sonagli nel cortile, una volta, ma\ldots{} Adesso
strisciava di nuovo!\ldots{} un lento trascinarsi tra le foglie. Sarebbe
stato un segno appropriato se fosse strisciato fuori e
l\textquotesingle avesse punto nella schiena?

Il suono della preghiera venne di nuovo dalla chiesa:
\emph{Reminiscentur et convertentur ad Dominum universi fines terrae. Et
	adorabunt in conspectu universae familiae gentium. Quoniam Domini est
	regnum; et ipse dominabitur\ldots{}} Strane parole, per quella notte:
tutti i confini della Terra ricorderanno e ritorneranno al
Signore\ldots{}

Il fruscio smise, improvvisamente. Era proprio dietro di lui. Davvero,
Signore, un segno non è assolutamente essenziale. Davvero, io\ldots{}

Qualcosa gli sfiorò il polso.

Balzò in piedi con un grido e scattò lontano dai rosai. Afferrò un sasso
e lo gettò fra i cespugli. Il tonfo fu più forte di quanto si fosse
aspettato. Si grattò la barba, e si sentì intimidito. Attese. Nulla uscì
dai cespugli. Nulla frusciò. Scagliò un ciottolo. Anche quello rotolò,
con un tintinnio offensivo, nell\textquotesingle oscurità. Attese, ma
nulla si mosse tra gli arbusti. Chiedere un augurio, e lapidarlo quando
giunge\ldots{} \emph{de essentia hominum.}

Una rosea lingua d\textquotesingle aurora cominciava a cancellare le
stelle dal cielo. Presto avrebbe dovuto parlare
all\textquotesingle abate. E cosa gli avrebbe detto?

Frate Joshua si tolse i moscerini dalla barba e si avviò verso la
chiesa, perché qualcuno si era appena affacciato sulla porta e aveva
guardato fuori\ldots{} cercando lui?

\emph{Unus panis, et unum corpus multi sumus}, veniva il mormorio dalla
chiesa, \emph{omnes qui de uno\ldots{}} Noi siamo un pane e un corpo,
sebbene siamo molti, e di un pane e di un calice noi siamo
partecipi\ldots{}

Si fermò sulla porta, per guardare indietro, verso i rosai. Era una
trappola, non è vero? pensò. Tu l\textquotesingle hai mandato, sapendo
che l\textquotesingle avrei preso a sassate, non è così?

Un attimo dopo entrò e andò a inginocchiarsi insieme agli altri. La sua
voce si unì alle altre; per un po\textquotesingle{} smise di pensare,
fra la compagnia di monastici navigatori spaziali lì raccolti.
\emph{Annuntiabitur Domino generatio ventura\ldots{}} E sarà annunciata
al Signore una generazione futura\ldots{} e i cieli mostreranno la Sua
giustizia. A un popolo che nascerà, e che il Signore ha creato\ldots{}

Quando riacquistò consapevolezza, vide l\textquotesingle abate fargli un
cenno. Frate Joshua andò a inginocchiarsi accanto a lui.

--- \emph{Volesne accipere hoc onerem, Fili?} --- sussurrò
l\textquotesingle abate.

--- Se mi vogliono --- rispose sottovoce il monaco --- \emph{honorem
	accipiam.}

L\textquotesingle abate sorrise. --- Mi avete capito male. Ho detto
``onere'', non ``onore''. \emph{Etsi intellegis Crucis ``honerem'' esse
	``onorem'', bene auditum sum.}

\emph{Accipiam} --- ripeté il monaco.

--- Ne siete certo?

--- Se mi scelgono, sarò certo.

--- Così va abbastanza bene.

E questo era sistemato. Mentre il sole si levava, un pastore fu eletto
per guidare il gregge.

Poi, la messa conventuale fu una messa per i pellegrini e i viaggiatori.

Non era stato facile ottenere un aereo per volare a Nuova Roma. Ancora
più difficile fu avere poi il via libera per il volo. Tutta
l\textquotesingle aviazione civile era stata sottoposta alla
giurisdizione dei militari, per la durata dell\textquotesingle emergenza
ed era necessaria una autorizzazione militare. La locale Difesa Interna
di Zona l\textquotesingle aveva rifiutata. Se l\textquotesingle abate
Zerchi non avesse saputo che un certo maresciallo
dell\textquotesingle aria e un certo cardinale erano amici,
l\textquotesingle ostentato pellegrinaggio a Nuova Roma di ventisette
contrabbandieri di libri avrebbe dovuto essere compiuto a piedi, perché
mancava il permesso di usare un aviogetto per il trasporto veloce.
Tuttavia, verso metà pomeriggio, l\textquotesingle autorizzazione era
stata concessa. L\textquotesingle abate Zerchi salì a bordo
dell\textquotesingle aereo, poco prima del decollo\ldots{} per gli
ultimi saluti.

--- Voi siete la continuità dell\textquotesingle Ordine --- disse. ---
Con voi partono i Memorabilia. Con voi parte anche la successione
apostolica e, forse\ldots{} il trono di Pietro.

--- No, no --- aggiunse, in risposta al mormorio di sorpresa che si levò
dai monaci. --- Non Sua Santità. Non vi avevo detto questo, prima, ma se
sulla Terra avvenisse il peggio, il Collegio dei Cardinali\ldots{} o
quanto ne resta\ldots{} si unirà a voi. La Colonia del Centauro potrà
allora essere dichiarata un patriarcato separato, con piena
giurisdizione patriarcale assegnata al cardinale che vi accompagnerà. Se
il flagello cadrà su di noi, qui, a lui spetterà il Patrimonio di
Pietro. Perché, anche se la vita sulla Terra può essere
distrutta\ldots{} Dio non voglia\ldots{} finché l\textquotesingle Uomo
vivrà, l\textquotesingle ufficio di Pietro non potrà essere distrutto.
Vi sono molti che pensano che, se la maledizione cadrà sulla Terra, il
papato passerà a lui secondo il principio di \emph{Epikeia}, se non vi
saranno superstiti, qui. Ma questo non vi riguarderà direttamente,
fratelli e figli, anche se voi sarete soggetti al vostro patriarca in
forza di voti speciali simili a quelli che legano i Gesuiti al papa.

``Rimarrete per anni nello spazio. La nave sarà il vostro monastero.
Dopo che la sede patriarcale sarà avviata nella Colonia del Centauro, vi
stabilirete una casa madre dei Frati Visitazionisti
dell\textquotesingle Ordine di san Leibowitz di Tycho. Ma la nave e i
Memorabilia rimarranno nelle vostre mani. Se la civiltà, o un vestigio
di essa, può essere mantenuta sul Centauro, manderete missioni sugli
altri mondi coloniali,. e forse, alla fine, alle colonie delle loro
colonie. Dovunque vada l\textquotesingle Uomo, andrete voi e i vostri
successori. E con voi, andranno i documenti e i ricordi di quattromila
anni e più. Alcuni di voi, o quelli che verranno dopo di voi, saranno
mendicanti e vagabondi, e insegneranno le cronache della Terra e i
cantici del Crocifisso ai popoli e alle civiltà che potranno evolversi
dai gruppi coloniali. Perché qualcuno potrebbe dimenticare. Qualcuno
potrà essere perduto per la Fede, per qualche tempo. Insegnate a essi, e
accogliete nell\textquotesingle Ordine coloro, fra essi, che vi sono
chiamati. Tramandate la loro continuità. Siate per
l\textquotesingle Uomo il ricordo della Terra e
dell\textquotesingle Origine. Ricordate questa Terra. Non dimenticatela
mai, ma\ldots{} non ritornate mai. --- La voce di Zerchi divenne bassa e
rauca. --- Se mai ritornaste potreste trovare
l\textquotesingle Arcangelo al confine orientale della Terra, a
guardarne i passi con una spada di fuoco. Lo sento. Lo spazio sarà la
vostra casa, d\textquotesingle ora innanzi. È un deserto più solitario
del nostro. Dio vi benedica, e pregate per noi.''

Percorse lentamente la corsia, fermandosi a ogni sedile per benedire e
abbracciare, prima di lasciare l\textquotesingle aereo.
L\textquotesingle apparecchio si avviò stilla pista e salì, ruggendo.

Zerchi lo seguì con lo sguardo fino a che scomparve, nel cielo serotino.
Poi ritornò all\textquotesingle abbazia, al resto del suo gregge. A
bordo dell\textquotesingle aereo, aveva parlato quasi che il destino del
gruppo di frate Joshua fosse chiaro come le preghiere prescritte per
l\textquotesingle ufficio del giorno seguente: ma tanto lui che gli
altri sapevano che si era limitato a leggere la mano di un piano, aveva
descritto una speranza e non una certezza. Perché il gruppo di frate
Joshua aveva soltanto cominciato la prima tappa di un viaggio lungo e
pieno chi dubbi, un nuovo Esodo dall\textquotesingle Egitto, sotto gli
auspici di un Dio che doveva essere indubbiamente stanco della razza
dell\textquotesingle Uomo.

Coloro che rimanevano avevano il compito più facile. Il loro compito era
quello di aspettare la fine e di pregare perché la fine non venisse.
