	{\chapterstyle{dowding} \chapter*{PARTE TERZA\\\leavevmode\\\footnotesize{Fiat Voluntas Tua}}}
		\chapter{\phantom{text}}
	
	\lettrine{V}{i} furono di nuovo astronavi, in quel secolo, e le navi erano guidate da
	bizzarre impossibilità che camminavano su due gambe e avevano ciuffi di
	pelo su improbabili regioni anatomiche. Erano una specie garrula.
	Appartenevano a una razza capacissima di ammirare la propria immagine in
	uno specchio, ed egualmente capace di tagliarsi la gola
	sull\textquotesingle altare di qualche dio tribale, come la deità della
	Rasatura Quotidiana. Era una specie che si considerava,
	fondamentalmente, una razza di meccanici divinamente ispirati; qualsiasi
	entità intelligente di Arcturus avrebbe immediatamente intuito che essi
	erano, fondamentalmente, una razza di appassionati oratori da dopocena.
	
	Era inevitabile, era destino manifesto, lo sentivano (e non per la prima
	volta), che la loro razza andasse a conquistare le stelle. Per
	conquistarle parecchie volte, se fosse stato necessario, e certamente
	per fare discorsi sulla conquista. Ma era anche inevitabile che la razza
	soccombesse di nuovo alle antiche malattie sui nuovi mondi, come prima
	sulla Terra, nella litania della vita e nella speciale liturgia
	dell\textquotesingle Uomo: i versetti venivano detti da Adamo, le
	risposte dal Crocifisso.
	
	Noi siamo i secoli.
	
	Noi siamo i taglia-mento e gli sferza-gole,e presto discuteremo
	l\textquotesingle amputazione della vostra testa.
	
	Noi siamo i vostri spazzini-cantori, signore e signora, e marciamo in
	cadenza dietro di voi, cantando ritmi che a qualcuno sembrano strani.
	
	Un-due-tre-quattro!
	
	Sinist!
	
	Sinist!
	
	Aveva-una-buona-moglie-ma
	
	Sinist!
	
	Sinist!
	
	Sinist!
	
	Dest!
	
	Sinist!
	
	\emph{Wir}, come dicono nel vecchio paese, \emph{marschieren weiter wenn
		alles in Scherben fällt.}
	
	Noi abbiamo i vostri eoliti e i vostri mesoliti e i vostri neoliti.
	Abbiamo le vostre Pompei, i vostri Cesari e i vostri manufatti cromati
	(impregnati di ingredienti vitali).
	
	Noi abbiamo le vostre accette insanguinate e le vostre Hiroshima.
	
	Noi marciamo a dispetto dell\textquotesingle Inferno, noi
	marciamo\ldots{}
	
	Atrofia, Entropia, \emph{Proteus vulgaris},
	
	raccontando barzellette sconce
	
	su una ragazza di campagna chiamata Eva
	
	e su un commesso viaggiatore chiamato Lucifero.
	
	Noi seppelliamo i vostri morti e le loro reputazioni. Noi vi
	seppelliamo. Noi siamo i secoli.
	
	Nascete, allora, aspirate boccheggiando il veto, gridate alla
	sculacciata dell\textquotesingle ostetrico, cercate la virilità,
	assaggiate un po\textquotesingle{} di bontà, provate dolore, generate,
	lottate ancora un po\textquotesingle, soccombete: (Morendo, andatevene
	senza fare rumore dalla porta posteriore, per favore.)
	
	Generazione, rigenerazione, ancora, ancora, come in un rito, con i
	vestimenti macchiati di sangue e le mani graffiate, figli di Merlino, a
	caccia d\textquotesingle uno scintillio. Figli, anche di Eva, che
	ricostruiscono l\textquotesingle Eden per sempre\ldots{} e che poi lo
	sfasciano a calci, in preda a pazzia furiosa benché, in qualche modo,
	non è lo stesso. (AHI! AHI! AHI!\ldots{} un idiota grida la sua angoscia
	insensata fra le macerie. Ma presto! fate che il suo grido sia sommerso
	dal coro, che canta Alleluja a novanta decibel.)
	
	Ascoltate allora l\textquotesingle ultimo Cantico dei Fratelli
	dell\textquotesingle Ordine di Leibowitz, come venne cantato dal secolo
	che lo inghiottì:
	
	\begin{flushleft}
		\begin{tabular}{rl}
			{\LARGE\setmainfont{Andika-Regular.ttf}\char"A75F}:& Lucifero è caduto.\\ 
			{\LARGE\setmainfont{Andika-Regular.ttf}\char"A776}:& Kyrie eleison.\\ 
			{\LARGE\setmainfont{Andika-Regular.ttf}\char"A75F}:& Lucifero è caduto.\\
			{\LARGE\setmainfont{Andika-Regular.ttf}\char"A776}:& Christe eleison.\\
			{\LARGE\setmainfont{Andika-Regular.ttf}\char"A75F}:& Lucifero è caduto.\\
			{\LARGE\setmainfont{Andika-Regular.ttf}\char"A776}:& Kyrie eleison, eleison imas!
		\end{tabular}  
	\end{flushleft}
	
	LUCIFERO É CADUTO! Le parole in codice, trasmesse elettricamente
	attraverso il continente, furono sussurrate nelle sale delle conferenze,
	circolarono sotto forma di crocchianti promemoria timbrati SUPREME
	SECRETISSIMO, furono prudentemente tenute nascoste alla stampa. Le
	parole si levarono in una minacciosa marea dietro una diga di segretezza
	ufficiale. Vi erano parecchie falle nella diga, ma le falle erano
	intrepidamente tappate da burocratici eroi i cui polpastrelli si
	gonfiavano spaventosamente, mentre schivavano le raffiche verbali
	sparate dalla stampa:
	
	{\begin{flushleft}
			PRIMO GIORNALISTA Qual è il commento di Vostra Signoria sulla
			dichiarazione di Sir Rische Thon Berker, secondo la quale il livello di
			radiazione sulla costa nordoccidentale è superiore di dieci volte al
			livello normale?
			\leavevmode\\
			\leavevmode\\
			MINISTRO DELLA DIFESA Non ho letto questa dichiarazione.
			\leavevmode\\
			\leavevmode\\
			PRIMO GIORNALISTA Se la si considerasse vera, che cosa potrebbe esserne
			considerata responsabile?
			\leavevmode\\
			\leavevmode\\
			MINISTRO DELLA DIFESA Questa domanda richiede una congettura. Forse Sir
			Rische ha scoperto un ricco deposito di uranio. No, cancellatelo. Non ho
			commenti da fare.
			\leavevmode\\
			\leavevmode\\
			SECONDO GIORNALISTA Vostra Signoria considera Sir Rische come uno
			scienziato competente e responsabile?
			\leavevmode\\
			\leavevmode\\
			MINISTRO DELLA DIFESA Non ha mai lavorato alle dipendenze del mio
			ministero.
			\leavevmode\\
			\leavevmode\\
			SECONDO GIORNALISTA Questa non è una risposta esauriente.
			\leavevmode\\
			\leavevmode\\
			MINISTRO DELLA DIFESA È molto esauriente, invece. Poiché non ha mai
			lavorato per il mio ministero, non ho modo di conoscere la sua
			competenza o responsabilità. Non sono uno scienziato.
			\leavevmode\\
			\leavevmode\\
			UNA GIORNALISTA È vero che recentemente è avvenuta una esplosione
			nucleare in un punto del Pacifico?
			\leavevmode\\
			\leavevmode\\
			MINISTRO DELLA DIFESA Come la signora sa bene, i test di armi nucleari
			di qualunque specie sono un crimine gravissimo e un atto di guerra,
			secondo l\textquotesingle attuale legge internazionale. Noi non siamo in
			guerra. Questo risponde alla vostra domanda?
			\leavevmode\\
			\leavevmode\\
			LA GIORNALISTA No, Vostra Signoria, no. Non ho chiesto se è stato
			effettuato un test. Ho chiesto se si è verificata una esplosione.
			\leavevmode\\
			\leavevmode\\
			MINISTRO DELLA DIFESA Noi non abbiamo provocato tale esplosione. Se
			fossero stati ``loro'' a provocarla, signora, credete che questo governo
			ne sarebbe stato informato? (risate educate).
			\leavevmode\\
			\leavevmode\\
			LA GIORNALISTA Questo non risponde alla mia\ldots{}
			\leavevmode\\
			\leavevmode\\
			PRIMO GIORNALISTA Vostra Signoria. Il Delegato Jerulian ha accusato la
			Coalizione Asiatica di montare armi all\textquotesingle idrogeno nello
			spazio aperto, e afferma che il nostro Consiglio Esecutivo lo sa e non
			fa nulla in proposito. È vero?
			\leavevmode\\
			\leavevmode\\
			MINISTRO DELLA DIFESA Credo che sia vero che il Tribunale
			dell\textquotesingle Opposizione abbia formulato qualche accusa
			ridicola, sì.
			\leavevmode\\
			\leavevmode\\
			PRIMO GIORNALISTA Perché è un\textquotesingle accusa ridicola? Perché
			``loro'' non costruiscono nello spazio missili spazio-terra? O perché
			noi stiamo facendo qualcosa in proposito?
			\leavevmode\\
			\leavevmode\\
			MINISTRO DELLA DIFESA E ridicola in ogni senso. Vorrei fare osservare,
			comunque, che la fabbricazione delle armi nucleari è stata proibita da
			un trattato, fin da quando furono riscoperte. Sono proibite
			dovunque\ldots{} nello spazio e sulla Terra.
			\leavevmode\\
			\leavevmode\\
			SECONDO GIORNALISTA Ma non esiste un trattato che proibisca la messa in
			orbita di materiale fissile, non è vero?
			\leavevmode\\
			\leavevmode\\
			MINISTRO DELLA DIFESA Naturalmente no. I veicoli spazio-spazio
			funzionano tutti a energia nucleare. Devono essere riforniti di
			combustibile, quindi.
			\leavevmode\\
			\leavevmode\\
			SECONDO GIORNALISTA E non esiste alcun trattato che proibisca la messa
			in orbita di altri materiali coi quali potrebbero essere costruite armi
			nucleari?
			\leavevmode\\
			\leavevmode\\
			MINISTRO DELLA DIFESA (irritato) Per quel che ne so,
			l\textquotesingle esistenza di tale materiale al di fuori
			dell\textquotesingle atmosfera non è mai stata bandita da alcun trattato
			o atto parlamentare. Mi risulta, inoltre, che lo spazio è pieno di corpi
			come la luna e gli asteroidi, che non sono fatti di formaggio verde.
			\leavevmode\\
			\leavevmode\\
			LA GIORNALISTA Vostra Signoria intende suggerire che sarebbe possibile
			costruire armi nucleari senza bisogno di materiale grezzo proveniente
			dalla Terra?
			\leavevmode\\
			\leavevmode\\
			MINISTRO DELLA DIFESA Non intendevo affatto suggerire questo.
			Naturalmente, è possibile, in teoria. Stavo dicendo che nessun trattato
			o legge proibisce la messa in orbita di materie grezze
			particolari\ldots{} solo di armi nucleari.
			\leavevmode\\
			\leavevmode\\
			LA GIORNALISTA Se vi fosse stata qualche recente esplosione sperimentale
			in Oriente, cosa riterrebbe più probabile: una esplosione sotterranea
			malriuscita, o un missile spazio-terra con una testata atomica
			difettosa?
			\leavevmode\\
			\leavevmode\\
			MINISTRO DELLA DIFESA Signora, la vostra domanda è così congetturale che
			mi costringe a rispondere: ``no comment''.
			\leavevmode\\
			\leavevmode\\
			LA GIORNALISTA Mi limitavo a ricollegarmi alle affermazioni di Sir
			Rische e del Delegato Jerulian.
			\leavevmode\\
			\leavevmode\\
			MINISTRO DELLA DIFESA Loro sono liberi di indulgere a speculazioni
			avventate. Io no.
			\leavevmode\\
			\leavevmode\\
			SECONDO GIORNALISTA A rischio di sembrare sarcastico\ldots{} Ditemi,
			qual è l\textquotesingle opinione di Vostra Signoria a proposito del
			tempo?
			\leavevmode\\
			\leavevmode\\
			MINISTRO DELLA DIFESA È piuttosto caldo in Texarkana, non è vero? E mi
			risulta che vi siano brutte tempeste di sabbia nel Sudovest. Può darsi
			che ne risentiamo le conseguenze.
			\leavevmode\\
			\leavevmode\\
			LA GIORNALISTA Siete favorevole al Matriarcato, Lord Ragelle?
			\leavevmode\\
			\leavevmode\\
			MINISTRO DELLA DIFESA Sono decisamente contrario, signora. Esercita una
			influenza maligna sulla gioventù, specie sulle giovani reclute. I
			servizi militari disporrebbero di soldati migliori, se i nostri
			combattenti non fossero stati corrotti dal Matriarcato.
			\leavevmode\\
			\leavevmode\\
			LA GIORNALISTA Posso citare questa vostra dichiarazione?
			\leavevmode\\
			\leavevmode\\
			MINISTRO DELLA DIFESA Certamente, signora\ldots{} ma soltanto nel mio
			necrologio, non prima.
			\leavevmode\\
			\leavevmode\\
			LA GIORNALISTA Grazie. Lo preparerò in anticipo.	
	\end{flushleft}}
	
	
	Come altri abati prima di lui, don Jethrah Zerchi non era per natura un
	uomo molto contemplativo, sebbene, come capo spirituale della sua
	comunità, avesse fatto voto di promuovere lo sviluppo di certi aspetti
	della vita contemplativa nel suo gregge, e, come monaco, avesse fatto
	voto di tentare di coltivare in se stesso una disposizione alla
	contemplazione. Ma don Zerchi non eccelleva nell\textquotesingle una o
	nell\textquotesingle altra cosa. La sua natura lo spingeva verso
	l\textquotesingle azione, anche nel pensiero: la sua mente rifiutava di
	rimanere immobile e di contemplare. C\textquotesingle era in lui una
	irrequietezza che l\textquotesingle aveva portato alla guida del gregge;
	aveva fatto di lui un capo più ardito, qualche volta più efficiente di
	alcuni dei suoi predecessori, ma quella stessa irrequietezza poteva
	facilmente diventare un difetto, o addirittura un vizio.
	
	Zerchi si rendeva vagamente conto, quasi sempre, della sua inclinazione
	per l\textquotesingle azione affrettata o impulsiva, quando doveva
	affrontare draghi non facili da uccidere. Per il momento, tuttavia,
	quella consapevolezza non era vaga ma acuta. Operava in una sfortunata
	retrospettiva. Il drago aveva già morso san Giorgio.
	
	Il drago era un Abominevole Auto-scrivano, e la sua maligna enormità
	elettronica riempiva parecchie unità cubiche d\textquotesingle una
	parete cava e un terzo del volume della scrivania
	dell\textquotesingle abate. Come al solito,
	quell\textquotesingle ordigno funzionava malissimo. Sbagliava le
	maiuscole, la punteggiatura e scambiava fra loro le parole. Soltanto un
	momento prima, aveva commesso un atto di lesa maestà elettronica contro
	la persona dell\textquotesingle abate, il quale, dopo aver chiamato un
	tecnico specializzato e dopo averne aspettato invano per tre giorni la
	comparsa, aveva deciso di riparare personalmente
	quell\textquotesingle abominazione stenografica. Il pavimento dello
	studio era cosparso di pezzi di carta con dettature di prova. Fra
	questi, un esempio tipico era dato da quello che recava la seguente
	informazione:
	
	\begin{center}
		\justify{pRova prOva proVa? PRova prOva? danNazionE? perchÉ queste matTE
			maiuSCOle ora È il moMENto peR tuttI i buoNI memorizZATORI di Attaccarsi
			aL dOLORe dei conTRABbandieRi dI libRi? ACcidenti; pUoi Far meGLio in
			LAtino adeSSo traDuCi: nECesse Est epistULam sacri coLLegio mIttendAm
			esse statim dictem? Dov\textquotesingle è il guastO IN queSTa maleDETTa
			MACchina.}
	\end{center}
	\leavevmode\\
	
	Zerchi sedette sul pavimento in mezzo al disordine e cercò di
	cancellare, con un massaggio, il tremito involontario
	dell\textquotesingle avambraccio, che poco prima aveva preso una scarica
	elettrica, mentre esplorava le regioni intestinali
	dell\textquotesingle Auto-scrivano. Le torsioni muscolari gli
	ricordavano la reazione galvanica d\textquotesingle una zampa di rana
	recisa. Poiché si era prudentemente ricordato di staccare la macchina
	prima di cominciare a frugarvi, poteva soltanto supporre che quel
	mascalzone di inventore l\textquotesingle avesse fornita dei mezzi per
	fulminare i clienti anche quando era stata tolta la corrente. Mentre
	toccava e tirava i contatti alla ricerca di fili staccati, era stato
	aggredito da un condensatore ad alto voltaggio che aveva approfittato
	dell\textquotesingle occasione per scaricarsi a terra attraverso la
	persona del Reverendo Padre Abate quando il gomito del Reverendo Padre
	aveva sfiorato il telaio. Ma Zerchi non aveva modo di sapere se era
	stato vittima d\textquotesingle una legge di Natura che riguardava i
	condensatori o di una astutissima trappola intesa a scoraggiare le
	velleità dei clienti. Comunque, era caduto e il fatto che fosse seduto
	sul pavimento era involontario. Il suo unico titolo di competenza alla
	riparazione di quegli arnesi di trascrizione poliglotta consisteva nella
	prodezza da lui compiuta una volta, quando aveva estratto un topo morto
	dai circuiti di memoria, correggendo in tal modo una misteriosa tendenza
	da parte della macchina a scrivere sillabe doppie (silsillabebe
	dopdoppiepie). Questa volta, poiché non aveva scoperto alcun topo morto,
	poteva soltanto cercare qualche filo staccato e sperare che il Cielo gli
	avesse concesso il proprio crisma come guaritore elettronico. Ma a
	quanto pareva non era così.
	
	--- Frate Patrick! --- gridò verso l\textquotesingle anticamera, e si
	rimise fiaccamente in piedi.
	
	--- Ehi, frate Pat! --- gridò di nuovo.
	
	La porta si aprì immediatamente e il suo segretario entrò, guardò gli
	armadi a muro aperti, con i loro stupefacenti labirinti di circuiti
	elettronici, osservò il pavimento coperto di fogli, poi studiò
	cautamente l\textquotesingle espressione del suo capo spirituale.
	
	--- Devo telefonare ancora al servizio assistenza, Padre Abate?
	
	--- Perché disturbarsi? --- grugnì Zerchi. --- Li avete già chiamati tre
	volte. Hanno fatto tre promesse. Abbiamo aspettato tre giorni. Io ho
	bisogno di uno stenografo. Subito! Preferibilmente un cristiano. Quella
	cosa\ldots{} --- e indicò irritato l\textquotesingle Abominevole
	Auto-scrivano --- è una dannata infedele o peggio. Sbarazzatevene. Non
	la voglio più qui.
	
	--- L\textquotesingle APLAC?
	
	--- L\textquotesingle APLAC. Vendetela a un ateo. No, non sarebbe
	gentile. Vendetela come rottame. Ne ho abbastanza. Perché, per amor del
	cielo, l\textquotesingle abate Boumous, sia benedetta la sua anima,
	comprò questo sciocco trabiccolo?
	
	--- Ecco, Domne, dicono che al vostro predecessore piacessero molto
	questi arnesi; e questo è utile per scrivere lettere in lingue che non
	si conoscono.
	
	--- È? Dovreste dire \emph{sarebbe}.
	Quell\textquotesingle ordigno\ldots{} ascoltate, fratello, sostengono
	che quell\textquotesingle ordigno pensi. Dapprima non lo credevo. Il
	pensiero implica un principio razionale, che implica
	un\textquotesingle anima. Il principio di una ``macchina pensante'',
	fatta dall\textquotesingle uomo, può essere un\textquotesingle anima
	razionale? Bah! In principio mi pareva una concezione assolutamente
	pagana. Ma volete sapere una cosa?
	
	--- Padre?
	
	--- Nulla potrebbe essere così perverso senza premeditazione!
	\emph{Deve} pensare! Conosce il bene e il male, e sceglie
	quest\textquotesingle ultimo. E smettete di sogghignare, per favore. Non
	è.. divertente. Non è neppure una concezione pagana.
	L\textquotesingle uomo ha fatto questo ordigno, ma non ne ha creato il
	principio. Parlano del principio vegetativo come di
	un\textquotesingle anima, no? Un\textquotesingle anima vegetale? E
	l\textquotesingle anima animale? Poi c\textquotesingle è
	l\textquotesingle anima umana razionale, e questo è quanto elencano come
	principi vivificanti incarnati, poiché gli angeli sono incorporei. Ma
	come sappiamo se la lista è completa? Vegetativa, animale,
	razionale\ldots{} e poi che altro? \emph{Quella} è qualche cosa
	d\textquotesingle altro. Quella cosa. Ed è caduta. Fatela togliere di
	qui\ldots{} Ma prima devo trasmettere un radiogramma a Roma.
	
	--- Devo prendere il blocco, Reverendo Padre?
	
	--- Voi sapete l\textquotesingle alleganiano?
	
	--- No, non lo so.
	
	--- Non lo so neppure io, e il cardinale Hoffstraff non sa il
	sudoccidentale.
	
	--- Perché non usate il latino, allora?
	
	--- Quale latino? Il volgare o il moderno? Non mi fido del mio
	anglo-latino, e se lo usassi, probabilmente lui non si fiderebbe del
	suo. --- E guardò accigliato la mole dello stenografo robotico.
	
	Frate Patrick si accigliò a sua volta, poi si avvicinò agli armadi a
	muro e cominciò a curiosare nel labirinto di componenti elettronici.
	
	--- Niente topi --- gli assicurò l\textquotesingle abate.
	
	--- Cosa sono tutte queste piccole manopole?
	
	--- Non toccatele! --- gridò l\textquotesingle abate Zerchi mentre il
	segretario sfiorava incuriosito una delle parecchie dozzine di manopole
	che regolavano altrettanti quadranti. Quei comandi erano montati su una
	cassetta, alla quale l\textquotesingle abate aveva tolto il coperchio
	che portava l\textquotesingle irresistibile avvertimento:
	
	\begin{center}
		\justify{LA REGOLAZIONE DEVE ESSERE EFFETTUATA ESCLUSIVAMENTE DA INCARICATI DELLA
			DITTA COSTRUTTRICE.}
	\end{center}
	\leavevmode\\
	
	--- Non l\textquotesingle avete mosso, vero? --- domandò
	l\textquotesingle abate, raggiungendo Patrick.
	
	--- Può darsi che l\textquotesingle abbia spostato un pochino, ma credo
	che adesso sia come prima.
	
	Zerchi gli indicò l\textquotesingle avvertimento sul coperchio della
	cassetta.
	
	--- Oh! --- fece Pat. Rimasero tutti e due a guardare.
	
	--- È soprattutto la punteggiatura, non è vero, Reverendo Padre?
	
	La punteggiatura e le maiuscole disposte a casaccio, e qualche parola
	scambiata.
	
	Contemplarono insieme i vari sgorbi, in un silenzio sbalordito.
	
	--- Avete mai sentito parlare del venerabile Francis dello Utah? ---
	chiese finalmente l\textquotesingle abate.
	
	--- Non ricordo quel nome, Domne. Perché?
	
	--- Speravo soltanto che fosse in grado di pregare per noi, adesso, per
	quanto non creda che sia mai stato canonizzato. Ecco, proviamo a girare
	un po\textquotesingle{} questa cosa qui.
	
	--- Frate Joshua è un ingegnere di qualche specie. Non mi ricordo di
	quale. Ma è stato nello spazio. Quella gente deve saperla lunga sui
	calcolatori.
	
	--- L\textquotesingle ho già chiamato. Ha paura di toccarla. Ecco, forse
	c\textquotesingle è bisogno\ldots{}
	
	Patrick si scostò. --- Se volete scusarmi, monsignore, io\ldots{}
	
	Zerchi lanciò uno sguardo al segretario che rabbrividiva. --- Oh, uomo
	di poca fede! --- disse, regolando un\textquotesingle altra delle
	manopole proibite.
	
	--- Mi sembrava di avere sentito qualcuno, lì fuori.
	
	--- Prima che il gallo canti tre volte\ldots{} inoltre, siete stato voi
	a toccare la prima manopola, non è vero?
	
	Patrick si avvilì. --- Ma era stato già tolto il coperchio e\ldots{}
	
	--- \emph{Hinc igitur effuge.} Fuori, fuori, prima che mi convinca che è
	stata colpa vostra!
	
	Rimasto di nuovo solo, Zerchi inserì la spina nella presa alla parete,
	sedette alla scrivania, e dopo aver mormorato una breve preghiera a san
	Leibowitz (il quale, in quegli ultimi secoli, aveva acquistato una
	maggiore popolarità come santo patrono degli elettricisti di quanta ne
	avesse mai avuta come fondatore dell\textquotesingle Ordine Albertiano
	di san Leibowitz), girò l\textquotesingle interruttore. Ascoltò, in
	attesa di sibili e sputacchiamenti, ma non udì nulla, soltanto il lieve
	ticchettio dei relè e il ronzio familiare di motori che raggiungevano la
	massima velocità. Fiutò l\textquotesingle aria. Non
	c\textquotesingle era fumo, né odore di ozono. Finalmente aprì gli
	occhi. Persino le spie sul quadro dei comandi della scrivania erano
	accese come al solito. LA REGOLAZIONE DEVE ESSERE EFFETTUATA
	ESCLUSIVAMENTE DA INCARICATI DELLA DITTA COSTRUTTRICE, proprio!
	
	Un po\textquotesingle{} rassicurato, spostò il selettore di formato su
	RADIOGRAMMA, regolò il selettore di processo su DETTATURA-REGISTRAZIONE,
	il blocco traduttore su DA SUDOCCIDENTALE e su IN ALLEGANIANO, si
	accertò che l\textquotesingle interruttore della trascrizione fosse
	spento, premette il pulsante del microfono e cominciò a dettare:
	
	--- Urgente-Precedenza: A Sua Eminenza Reverendissima, signor Eric
	cardinale Hoffstraff, Vicario Apostolico Designato, Vicariato
	Provvisionale Extraterrestre, Sacra Congregazione di Propaganda Fide,
	Vaticano, Nuova Roma\ldots{}
	
	``Eminentissimo signore: in considerazione del recente rinnovarsi della
	tensione nel mondo, dei sintomi di una nuova crisi internazionale, e
	addirittura dei rapporti riguardanti una corsa clandestina
	all\textquotesingle armamento nucleare, saremmo grandemente onorati se
	l\textquotesingle Eminenza Vostra considerasse opportuno consigliarsi
	riguardo l\textquotesingle attuale stato di certi piani tenuti in
	sospeso. Mi riferisco alle questioni delineate nel Motu Proprio di papa
	Celestino Ottavo di felice memoria, emanato la Festa
	dell\textquotesingle Annunciazione della Santa Vergine, Anno Domini
	3735, che inizia con queste parole\ldots{} --- L\textquotesingle abate
	fece una pausa per consultare i documenti sulla scrivania. --- Ab hac
	pianeta iam abisse et numquam redituros esse intelligimus! Mi riferisco
	inoltre al documento di conferma Anno Domini 3749. Quo peregrinatur
	grex, pastor secum, che autorizzava la ricerca di una stazione\ldots{}
	ehm\ldots{} di certi veicoli. Mi riferisco infine alla Casu belli nunc
	remoto del defunto papa Paolo, Anno Domini 3756, e alla corrispondenza
	che ne seguì tra il Santo Padre e il mio predecessore e che culminò in
	un ordine con il quale si trasferiva a noi l\textquotesingle incarico di
	tenere il piano Quo peregrinatur in uno stato di\ldots{} ehm\ldots{}
	animazione sospesa, ma soltanto fino a che Vostra Eminenza lo
	approvasse. Il nostro grado di preparazione in rapporto al Quo
	peregrinatur è stato mantenuto, e se dovesse diventare desiderabile
	l\textquotesingle attuazione del piano, avremmo bisogno
	d\textquotesingle un preavviso di circa sei settimane\ldots''
	
	Mentre l\textquotesingle abate dettava, l\textquotesingle Abominevole
	Auto-scrivano non fece altro che registrare la sua voce e tradurla in un
	cifrario fonetico su nastro. Quando ebbe finito di parlare, regolò il
	selettore di processo su ANALIZZARE e premette un bottone che recava la
	scritta ELABORAZIONE DEL TESTO. La spia del ``pronto'' si spense e la
	macchina cominciò l\textquotesingle elaborazione.
	
	Nel frattempo, Zerchi studiava i documenti che aveva davanti.
	
	Un campanello squillò. La spia del ``pronto'' si accese ammiccando. La
	macchina era silenziosa. Con una sola occhiata nervosa alla scatola de
	LA REGOLAZIONE DEVE ESSERE EFFETTUATA ESCLUSIVAMENTE DA INCARICATI DELLA
	DITTA COSTRUTTRICE, l\textquotesingle abate chiuse gli occhi e premette
	il pulsante SCRITTURA.
	
	\emph{Clacchete-ciac-clacchete-pip-pip, poppete-tac-fub-clocchete}, la
	macchina da scrivere automatica cominciò a lavorare su quello che
	l\textquotesingle abate sperava fosse il testo del radiogramma. Ascoltò,
	speranzoso, il ritmo dei tasti. Quel primo
	\emph{clacchete-ciac-clacchete-pip} aveva avuto un suono molto
	autoritario. Cercò di udire i ritmi di un discorso in alleganiano nel
	rumore della battitura, e dopo un po\textquotesingle{} decise che
	c\textquotesingle era veramente un certo piglio alleganiano, mescolato
	al ticchettio dei tasti. Aprì gli occhi. Dall\textquotesingle altra
	parte della stanza, lo stenografo robotico stava lavorando con vivacità.
	Lasciò la scrivania e andò a osservarne il lavoro. Con estrema
	chiarezza, l\textquotesingle Abominevole Auto-scriba stava scrivendo
	l\textquotesingle equivalente alleganiano di:
	
	\begin{flushright}
		AZNEDECERP-ETNEGRU --- AMMARGOIDAR
		
		cirE rongiS ,amissidnereveR aznenimE auS :A
		
		,ffartsffoH elanidraC
		
		otairaciV ,otangiseD ocilotsopA oiraciV ,ertserretartxe elanoisivvorP
		
		,ediF adnagaporP id enoizagergnoC arcaS
		
		amoR avouN ,onacitaV
		
		sabbA ,LOA ,ihcreZ harhteJ veR
		
		ztiwobieL naS id aizabbA :AD
		
		tsevoduS id oirotirreT ,sttiwoB ylnaS
		
		xerG rutanirgereP ouQ :OTTEGGO
		
		,erongiS omissitnenimE len enoisnet ailed isravonnir etnecer led
		enoizaredisnoc ni -da e ,elanoizanretni isirc avoun anu id imotnis led
		,odnom -la anitsednalc asroc anu itnadraugir itroppar ied aruttirid
		
		\ldots ommeras ,eraelcun otnemamra\textquotesingle l	
	\end{flushright}
	
	
	--- Ehi, frate Pat!
	
	Spense la macchina, disgustato. San Leibowitz! Abbiamo faticato per
	questo? Non riusciva a vedere alcun miglioramento rispetto a una penna
	d\textquotesingle oca bene appuntita e a un calamaio pieno
	d\textquotesingle inchiostro di more di gelso.
	
	--- Ehi, Pat!
	
	Non vi fu alcuna immediata risposta dall\textquotesingle anticamera, ma
	dopo pochi secondi un monaco dalla barba rossa aprì la porta e, dopo
	aver guardato gli armadi a muro, il pavimento coperto di fogli e
	l\textquotesingle espressione dell\textquotesingle abate, ebbe ancora il
	coraggio di sorridere.
	
	--- Che succede, \emph{Magister meus}? Non vi piace la nostra tecnologia
	moderna?
	
	--- Non particolarmente! --- insorse Zerchi. --- Ehi, Pat!
	
	--- È fuori, monsignore.
	
	--- Frate Joshua, non siete capace di aggiustare questo ordigno?
	Davvero?
	
	--- Davvero\ldots{} No, non ne sono capace.
	
	--- Devo spedire un radiogramma.
	
	--- È un vero peccato, Padre Abate. Non posso fare neppure questo. Ci
	hanno portato via la radio a galena e hanno chiuso a chiave
	l\textquotesingle ufficio.
	
	--- Chi è stato?
	
	--- La Difesa Interna di Zona. Tutti i trasmettitori privati devono
	cessare le trasmissioni.
	
	Zerchi ritornò alla sua seggiola e vi si lasciò cadere. --- Un allarme
	difensivo. Perché?
	
	Joshua alzò le spalle. --- Si parla di un ultimatum. È tutto quello che
	so, a eccezione di quello che mi hanno detto i contatori di radiazioni.
	
	--- Continuano a salire?
	
	--- Continuano a salire.
	
	--- Chiamate Spokane.
	
	Prima di sera, si levò il vento carico di polvere. Il vento passò sopra
	la mesa e sulla cittadina di Sanly Bowitts. Spazzò la campagna
	circostante, frusciò fra il grano alto nei campi irrigati, strappando
	rivoli di sabbia dagli orli sterili. Gemette contro le mura di pietra
	dell\textquotesingle antica abbazia e contro le mura di vetro e di
	alluminio delle costruzioni più recenti aggiunte
	all\textquotesingle abbazia. Oscurò il sole che si arrossava con il
	terriccio del suolo, e mandò diavoli di polvere a correre
	sull\textquotesingle asfalto dell\textquotesingle autostrada a sei
	corsie che separava l\textquotesingle antica abbazia dalle costruzioni
	moderne.
	
	Sulla strada secondaria che a un certo punto fiancheggiava
	l\textquotesingle autostrada e conduceva dal monastero alla città,
	attraverso un quartiere residenziale, un vecchio mendicante vestito di
	tela da sacco si fermò ad ascoltare il vento. II vento portava dal Sud
	il rombo esplosivo delle esercitazioni missilistiche. I missili
	d\textquotesingle intercettamento terra-spazio venivano lanciati verso
	orbite-bersaglio da una base di lancio lontana, nel deserto. Il vecchio
	guardò il debole disco rosso del sole, mentre si appoggiava al bastone e
	mormorava, a se stesso e al sole: --- Cattivo augurio, cattivo
	augurio\ldots{}
	
	Alcuni bambini stavano giocando nel cortile pieno di erba incolta
	d\textquotesingle una casupola al di là della strada laterale; i loro
	giochi procedevano sotto la sorveglianza muta ma onniveggente
	d\textquotesingle una donna nera e rugosa che fumava una pipa piena
	d\textquotesingle erba sulla veranda e proferiva di tanto in tanto
	qualche parola di consolazione o di rimostranza a uno o
	all\textquotesingle altro dei giocatori piangenti che si presentava come
	querelante davanti al tribunale della nonna, sulla veranda della
	casupola.
	
	Ben presto, uno dei bambini notò il vecchio vagabondo che se ne stava
	ritto in mezzo alla strada, e subito si levò alto un grido: --- Guarda,
	guarda! Il vecchio Lazar! La zia dice che è il vecchio Lazar, quello che
	è stato risuscitato dal Signore Gesù! Guarda! Lazar! Lazar!
	
	I bambini si accalcarono alla staccionata malconcia. Il vecchio
	vagabondo li guardò burbero per un momento, poi proseguì il cammino. Un
	ciottolo saltellò sul suolo, ai suoi piedi.
	
	--- Ehi, Lazar!
	
	--- La zia dice, quello che il Signore Gesù ha risuscitato resta vivo!
	Guardatelo! Già! Sta ancora cercando il Signore che l\textquotesingle ha
	risuscitato. La zia dice\ldots{}
	
	Un altro sasso saltellò dietro il vecchio, che tuttavia non si voltò. La
	vecchia annuì, assonnata. I bambini ritornarono ai loro giochi. La
	tempesta di polvere si fece più forte.
	
	Dalla parte opposta dell\textquotesingle autostrada, rispetto alla
	vecchia abbazia, sul tetto d\textquotesingle uno dei nuovi edifici di
	alluminio e di vetro, un monaco stava misurando il vento. Lo misurava
	con un arnese aspirante che inghiottiva l\textquotesingle aria polverosa
	e soffiava il vento filtrato alla presa di un compressore. Il monaco non
	era più giovane, ma non era ancora anziano. La sua corta barba rossa
	sembrava carica di elettricità, perché attirava ragnatele volanti e
	vortici di polvere; ogni tanto se la grattava, irritato, e una volta
	spinse il mento nell\textquotesingle estremità del tubo aspirante; il
	risultato lo fece brontolare in modo colorito, dopodiché si fece il
	segno della croce.
	
	Il motore del compressore tossì e si spense. Il monaco spense la
	macchina aspirante, ne staccò il tubo e la trascinò attraverso la
	terrazza verso l\textquotesingle ascensore. Mucchietti di polvere si
	erano accumulati negli angoli. Chiuse la porta e premette il bottone
	della discesa.
	
	Nel laboratorio, posto all\textquotesingle ultimo piano, guardò
	l\textquotesingle indicatore del compressore, che segnava MASSIMO
	NORMALE, poi chiuse la porta, si tolse l\textquotesingle abito, ne
	scosse la polvere, l\textquotesingle appese a un attaccapanni e vi passò
	sopra il tubo dell\textquotesingle aspiratore. Poi si avvicinò alla
	profonda vasca d\textquotesingle acciaio all\textquotesingle estremità
	del banco del laboratorio, aprì il rubinetto dell\textquotesingle acqua
	fredda e la lasciò salire fino al livello 200 BROCCHE. Cacciò la testa
	nell\textquotesingle acqua, si lavò il fango dalla barba e dai capelli.
	Era piacevolmente gelata. Sgocciolando e sputacchiando, guardò la porta.
	La probabilità che arrivasse qualche visitatore proprio in quel momento
	era molto ridotta. Si tolse la biancheria, entrò nella vasca e vi si
	accomodò con un sospiro tremulo.
	
	Improvvisamente la porta si aprì. Suor Helene entrò con in mano un
	vassoio di provette nuove. Sconvolto, il monaco balzò in piedi.
	
	--- Frate Joshua! --- strillò la suora. Mezza dozzina di provette si
	sfracellarono sul pavimento.
	
	Il monaco ricadde a sedere, facendo schizzare l\textquotesingle acqua
	tutto intorno sul pavimento. Suor Helene balbettò, squittì, scaraventò
	il vassoio sul banco e fuggì.
	
	Joshua schizzò fuori dalla vasca e infilò l\textquotesingle abito senza
	asciugarsi e senza indossare la biancheria. Quando arrivò sulla porta,
	suor Helene era già fuori del corridoio\ldots{} probabilmente era già
	fuori dell\textquotesingle edificio, a metà strada verso la cappella
	delle sorelle, a fianco della strada laterale. Mortificato, il monaco si
	affrettò a completare il suo lavoro.
	
	Vuotò il contenuto dell\textquotesingle aspiratore e raccolse in una
	fiala un campione della polvere. Poi portò la fiala al banco da lavoro,
	mise in testa una cuffia, e depose la fiala davanti a un contatore di
	radioattività mentre consultava l\textquotesingle orologio e ascoltava.
	
	Il compressore aveva un contatore inserito. Joshua premette un pulsante
	con la scritta AZZERAMENTO. L\textquotesingle indicatore dei decimali
	scattò vertiginosamente a zero e ricominciò a contare. Il monaco lo
	fermò dopo un minuto e si scrisse il totale sul dorso della mano. Era
	soprattutto aria comune, filtrata e compressa: ma c\textquotesingle era
	una zaffata di qualcosa d\textquotesingle altro.
	
	Chiuse il laboratorio per la pausa pomeridiana. Scese
	nell\textquotesingle ufficio del piano sottostante, trascrisse il dato
	su un grafico appeso a una parete, ne osservò la preoccupante ascesa,
	poi sedette alla scrivania e girò l\textquotesingle interruttore del
	visifono. Fece il numero alla cieca, senza smettere di guardare il
	grafico. Lo schermo lampeggiò, l\textquotesingle audio sibilò, e il
	visore si mise a fuoco sulla spalliera d\textquotesingle una sedia
	vuota, posta dietro una scrivania. Dopo pochi secondi un uomo scivolò
	sulla sedia e guardò nel visore.
	
	--- Qui l\textquotesingle abate Zerchi --- grugnì
	l\textquotesingle abate. --- Oh, frate Joshua. Stavo per chiamarla.
	Stavate facendo il bagno?
	
	--- Sì, Monsignor Abate.
	
	--- Potreste almeno arrossire!
	
	--- Sto arrossendo.
	
	--- Bene, sullo schermo non risulta. Ascoltatemi. Da questa parte
	dell\textquotesingle autostrada c\textquotesingle è una scritta, proprio
	davanti alle nostre porte. L\textquotesingle avrete notata,
	naturalmente. Dice: ``Le Donne Non Possono Entrare Per Non\ldots'' e
	così via. L\textquotesingle avete notata?
	
	--- Sicuro, monsignore.
	
	--- Fate il bagno da \emph{questa parte} della scritta.
	
	--- Certamente.
	
	--- Fate penitenza per aver offeso il pudore della sorella. Anche se voi
	non ne avrete. Immagino che non riusciate neppure a passare vicino al
	bacino dell\textquotesingle acqua potabile senza saltarvi dentro, nudo
	come un neonato, per fare una nuotatina.
	
	--- Chi vi ha detto questo, monsignore? Voglio dire\ldots{} mi sono
	limitato a passare a guado\ldots{}
	
	--- S-s-s-sì? Bene, lasciate perdere. Perché mi avete chiamato?
	
	--- Volevate che chiamassi Spokane.
	
	--- Oh, sì. L\textquotesingle avete fatto?
	
	--- Sì. --- Il monaco si mordicchiò una pellicina secca agli angoli
	delle labbra screpolate dal vento e fece una pausa imbarazzata. --- Ho
	parlato con padre Leone. Anche loro l\textquotesingle hanno notato.
	
	--- L\textquotesingle aumentato tasso di radioattività?
	
	--- Non è tutto. --- Esitò di nuovo. Non gli faceva piacere dirlo.
	Comunicare un fatto sembrava sempre attribuirgli una esistenza più
	completa.
	
	--- Ebbene?
	
	--- È connesso al movimento sismico di qualche giorno fa. È portato in
	questa direzione dai venti d\textquotesingle alta quota. Tutto
	considerato, sembra come un fallout di una esplosione a bassa quota
	nell\textquotesingle ordine di megatoni.
	
	--- Ehau! --- Zerchi sospirò e si coprì gli occhi con una mano. ---
	\emph{Lucifer ruisse mihi dicis?}
	
	--- Sì, Domne, temo che fosse una bomba.
	
	--- Non è possibile che sia stato un incidente industriale?
	
	--- No.
	
	--- Ma se vi fosse in corso una guerra, lo sapremmo. Un esperimento
	illecito? No, neppure questo. Se volessero provare una bomba, potrebbero
	sperimentarla sull\textquotesingle altra faccia della luna o meglio
	ancora su Marte, per non farsi scoprire. Joshua annuì.
	
	--- Quindi che cosa rimane? --- continuò l\textquotesingle abate. ---
	Una esibizione voluta? Una minaccia? Un avvertimento?
	
	--- È tutto quello a cui riesco a pensare.
	
	--- Così questo spiega l\textquotesingle allarme difensivo. Eppure,
	nelle notizie non c\textquotesingle è nulla: soltanto voci e rifiuti di
	rilasciare commenti. E un silenzio di morte da parte
	dell\textquotesingle Asia.
	
	--- Ma l\textquotesingle esplosione deve essere stata registrata da
	qualcuno dei satelliti-osservatorio. A meno che\ldots{} non mi piace
	pensare a questo, ma\ldots{} a meno che qualcuno non abbia scoperto il
	modo di lanciare un missile spazio-terra oltre i satelliti, senza che
	nessuno possa accorgersene fino a che non è
	sull\textquotesingle obiettivo.
	
	--- È possibile?
	
	--- Se ne è parlato, Padre Abate.
	
	--- Il governo lo sa. Il governo deve saperlo. Molti governi lo sanno.
	Eppure noi non sentiamo nulla. Ci proteggono
	dall\textquotesingle isterismo. Non dicono così? Maniaci! Il mondo è in
	uno stato abituale di crisi da cinquant\textquotesingle anni. Cinquanta?
	Che cosa dico? È in uno stato abituale di crisi fin
	dall\textquotesingle inizio\ldots{} ma, da mezzo secolo, la tensione è
	quasi insopportabile. E perché, per amor di Dio? Qual è
	l\textquotesingle elemento irritante fondamentale,
	l\textquotesingle essenza della tensione? Filosofie politiche? Economia?
	Pressione demografica? Differenza di civiltà e di credo? Lo chieda a una
	dozzina di esperti, otterrà una dozzina di risposte. E adesso, di nuovo
	Lucifero. La nostra razza è congenitamente folle, fratello? Se siamo
	nati pazzi, dov\textquotesingle è la speranza del Paradiso? Solo
	attraverso la Fede? o non esiste affatto? Dio mi perdoni, non intendevo
	questo. Ascoltate, Joshua.
	
	--- Monsignore?
	
	--- Non appena avrete chiuso bottega, venite qui\ldots{} Quel
	radiogramma\ldots{} devo mandare frate Pat in città per farlo tradurre e
	inoltrare regolarmente. E voglio che siate qui quando arriverà la
	risposta. Sapete di che si tratta?
	
	Frate Joshua scosse il capo.
	
	--- \emph{Quo peregrinatur grex.}
	
	Il monaco impallidì lentamente. --- Deve entrare in fase esecutiva,
	Domne?
	
	--- Sto appunto cercando di scoprire a che punto è il piano. Non
	parlatene a nessuno. Naturalmente, riguarderà anche voi. Venite qui da
	me, non appena avete finito.
	
	--- Certamente.
	
	--- \emph{Chris-tecum.}
	
	--- \emph{Cum spiri\textquotesingle tuo.}
	
	Lo schermo si spense. La stanza era calda, ma Joshua rabbrividiva.
	Guardò fuori dalla finestra, in un crepuscolo prematuro carico di
	polvere. Non riusciva a vedere altro che lo sbarramento protettivo
	vicino all\textquotesingle autostrada, dove una processione di fari di
	camion accendeva aloni mobili nella nube di polvere. Dopo un
	po\textquotesingle, si accorse che qualcuno era fermo vicino al
	cancello, dove si apriva il viale d\textquotesingle accesso. La figura
	era a mala pena visibile, controluce, quando l\textquotesingle aurora
	boreale dei fari gli passava accanto, lampeggiando. Joshua rabbrividì
	ancora una volta.
	
	La figura era, inconfondibilmente, quella della signora Grales. Nessun
	altro avrebbe potuto essere riconoscibile in quella visibilità così
	scarsa, ma la forma del fardello incappucciato sulla sua spalla
	sinistra, e il modo in cui teneva la testa inclinata verso destra,
	rendevano unico il profilo della Vecchia Madama Grales.
	
	Il monaco tirò le tende e accese la luce. La deformità della donna non
	gli ripugnava; il mondo si era ormai abituato a simili deformazioni
	genetiche. Lui stesso aveva una piccola cicatrice sulla mano sinistra,
	dove un sesto dito era stato asportato, durante la sua infanzia. Ma
	l\textquotesingle eredità del \emph{Diluvium Ignis} era qualcosa che
	preferiva dimenticare, per il momento, e la signora Grales ne era uno
	degli eredi più cospicui.
	
	Toccò un mappamondo posato sulla scrivania. Lo fece girare, in modo che
	l\textquotesingle Oceano Pacifico e l\textquotesingle Asia Orientale
	passassero davanti a lui. Dove? Dove, precisamente? Fece roteare il
	globo più in fretta, colpendolo leggermente, ogni tanto, in modo che
	girasse come una trottola, più in fretta e più in fretta, fino a che i
	continenti e gli oceani si confusero. Fate le vostre scommesse, signori
	e signore. Dove? Frenò bruscamente il globo con il pollice. Banco: paga
	l\textquotesingle India. Prego, incassi, signora.
	
	Era assurdo tentare di indovinare. Fece girare ancora il globo, fino a
	che il sostegno assiale tintinnò; i ``giorni'' fuggivano come istanti
	brevissimi\ldots{} In senso inverso, notò
	all\textquotesingle improvviso. Se Madre Gaia avesse ruotato in quel
	senso, il sole e il resto dello scenario girevole sarebbero sorti a
	ovest e sarebbero tramontati a est. Rovesciando il tempo, di
	conseguenza? Colui che portava il mio nome disse: \emph{Non muoverti, o
		Sole, verso Gabaon, né tu, o Luna, verso la valle\ldots{}} un bello
	scherzo, semplice e utile anche in questi tempi. \emph{Risali, o Sole,
		et tu, Luna, recedite in orbitas reversas}.
	
	Continuò a far girare il globo a rovescio, come se sperasse che quel
	simulacro della Terra possedesse Chronos per il tempo necessario per
	ritornare a zero. Un terzo di milioni di giri potrebbero cancellare
	abbastanza giorni per riportarla al \emph{Diluvium Ignis}. Meglio usare
	un motore e farla roteare fino all\textquotesingle inizio
	dell\textquotesingle Umanità. Fermò di nuovo il globo con il pollice.
	Ancora una volta la divinazione fu casuale.
	
	Eppure si tratteneva in ufficio, e temeva di ritornare a ``casa''.
	``Casa'' era subito oltre l\textquotesingle autostrada, nelle sale
	infestate di quegli edifici antichi, le cui mura contenevano ancora
	pietre che erano state il cemento, ridotto in macerie,
	d\textquotesingle una civiltà morta diciotto secoli prima.
	
	Attraversare l\textquotesingle autostrada per raggiungere la vecchia
	abbazia era come attraversare un eone. Qui, nei nuovi edifici di
	alluminio e di vetro, lui era un tecnico dietro un banco da lavoro, e
	gli eventi erano solamente fenomeni che dovevano essere osservati in
	rapporto al loro \emph{Come}, senza porre in discussione il loro
	\emph{Perché}. Da questa parte della strada, la caduta di Lucifero era
	soltanto un\textquotesingle inferenza derivata dalla fredda aritmetica
	del chiacchierio dei contatori di radioattività,
	dall\textquotesingle improvviso scatto d\textquotesingle un ago di
	sismografo.
	
	Ma, nella vecchia abbazia, lui smetteva di essere un tecnico: là era un
	monaco di Cristo, un contrabbandiere di libri e un memorizzatore nella
	comunità di Leibowitz. Laggiù, la domanda sarebbe stata: ``Perché,
	Signore, perché?''. Ma la domanda era già stata formulata, e
	l\textquotesingle abate aveva detto: ``Venite da me''.
	
	Joshua prese la cartella e si avviò per obbedire alla chiamata del suo
	superiore. Per evitare di incontrare la signora Grales, si servì del
	sottopassaggio pedonale: non era il momento adatto per una educata
	conversazione con la vecchia bicefala venditrice di pomodori.
	